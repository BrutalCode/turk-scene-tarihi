# Türk Scene Tarihi

[7DX Demoparty 2015](http://7dx-party.org/2015/)'ten sonra kesin karar verdiğim, uzun yıllardır hayalini kurduğum bu kitaba nihayet başladım. Özellikle 1986-1996 tarihleri arasında dökümante edilmesi gerektiğini düşündüğüm, Internet'in olmadığı zamanlarda bilgisayarla tanışan neslin, o devirde yaptıkları, uluslararası platformlarda yaşadıkları ve en önemlisi Türkiye'de bilgisayar kültürünün nasıl ortaya çıktığı ve şekillendiğini anlatan bir belge oluşturmak istiyorum.

Özellikle **Commodore 64** ve **Amiga** bilgisayarlarının bu kitapta rolü ve önemi çok! 8-bit/16-bit dünyası, zamanında bizleri nasıl etkiledi ?, neler yaptık ? ve günümüze etkileri neler? bu konuları işlemek istiyorum.

İki ana başlalık düşünüyorum. **SCENE** ve **DEMOSCENE**. Özellike SCENE, işin biraz daha karanlık ve illegal yönlerini kapsıyor. Özellikle 1996/97'den sonra neredeyse tamamen DEMOSCENE ön plana çıkıp, işin sanatsal ve görsel boyutları tüm dünyaya hakim oldu.

Bu kitap, iyi-kötü tarihe bir ışık tutsun istiyorum ve bu bakımdan o devirleri hatırlayan arkadaşların da katkısını istiyorum. Zaman çabucak akıp gidiyor, anılar hatıralar unutuluyor. Bu bakımdan aklımızda kalan herşeyi bu kitaba yazmalıyız diye düşünüyorum.

Bu kitap, tamamen açık-kaynak şeklinde yazılacak ve tamamen ücretsiz olacak! Umarım merak edenlerin işine yarar ve belki bundan 50 yıl sonra okuyanlar için de güzel bir anı olarak yüzlerde minik bir tebessüm oluşturur.

Kabaca planladığım bölümler:

* SCENE
* DEMOSCENE
* GRUPLAR
* SCENER'lar
* PLATFORMLAR (C64, Amiga, PC ve diğerleri)
* RELEASE'ler
* PARTY'ler
* DISK MAG'ler
* PAPER MAG'ler
* BBS'ler

şeklinde. Haydi, hep beraber tarihe bir iz bırakalım ne dersiniz?
